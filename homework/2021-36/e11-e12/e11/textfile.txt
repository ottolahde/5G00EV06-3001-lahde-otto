Jokaiselle tutkinto-ohjelmalle on laadittu opetussuunnitelma eli OPS, jonka löydät osoitteesta http://opinto-opas-ops.tamk.fi/.
OPSista näet tutkinto-ohjelmasi rakenteen. Esimerkiksi AMK-tutkinto koostuu tutkinto-ohjelman omista pakollisista ja valinnaisista perus- ja ammattiopinnoista tietyllä opintosuunnalla
(myös termejä vaihtoehtoiset ammattiopinnot tai suuntautumiset käytetään), harjoittelusta, opinnäytetyöstä sekä vapaasti valittavista opinnoista.

Klikkaamalla OPSista opintojakson nimeä pääset lukemaan mm. opintojakson osaamistavoitteista, sisällöistä ja arviointikriteereistä.
Opintojaksolla voi olla useita toteutuksia eli samansisältöisiä kursseja, jotka toteutetaan eri ajankohtina ja jotka on tarkoitettu eri ryhmille.
Kunkin opintojakson toteutuksen toteutussuunnitelmasta löydät tietoa mm. ilmoittautumisajasta, opintojen ajankohdasta, opiskelumuodoista, arvioinnista ja kirjallisuudesta.
Tarvitset näitä tietoja suunnitellessasi opintoja ja myös mahdollisesti miettiessäsi hyväksilukua aikaisempien opintojen tai aiemmin hankitun osaamisen perusteella.